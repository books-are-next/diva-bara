<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Divá Bára</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">


<h2 class="mlpuroven2kapitola">I.</h2>

<p class="mlptextbez1radku">Vestec je velká dědina, mají tam kostel i školu, u kostela
je fara, vedle ní kostelníkova chalupa, také rychtář zůstává vprostřed vsi, na
samém konci dědiny pak stojí chaloupka obecního pastýře. Za chalupou táhlo se
dlouhé údolí, ohrazené z obou stran vršinami, porostlými nejvíce jehličím. Sem
tam bylo vidět mejtiště<a href="../Text/diva_bara_008.html#_ftn1" title="" class="pcalibre pcalibre1" id="_ftnref1"><span class="msofootnotereference"><span class="calibre10"><span class="msofootnotereference"><span class="calibre11">[1]</span></span></span></span></a>
nebo zelený palouk, na němž porůznu stály bělokoré, světlolisté břízy, ty dívky
mezi stromovím, jako by je tam příroda nechala vyrůst k obveselení těm
zasmušilým smrkům a jedlím, vážným dubům a bukům. Uprostřed údolí mezi lučinami
a poli tekla řeka, zrovna okolo pastýřovy chalupy. Její břehy byly vroubeny
olšemi a vrbami.</p>

<p class="mlptext">Obecní pastýř se jmenoval Jakub a zůstával se svou dcerou
Bárou v té poslední chalupě. Jakub byl již šedesátník, Bára jeho prvorozené
dítě, jedináčka. Přál si ovšem mít syna, dědice svého jména, ale když Bára
povyrůstala, nelitoval. Milejší mu byla než syn a mnohdy si myslil: „Ať si je
děvče, přece je mé dítě. Umřu jako člověk a mám stupeň do nebe.“</p>

<p class="mlptext">Jakub pocházel z vesnice. Protože byl sirotek, musel odmalička
sloužit. I sloužil co husopas, co honák, skoták, co kravař, volař, co pacholek
i oráč, až dospěl nejvyššího stupně hodnosti, až se stal obecním pastýřem. To
byla již dobrá služba, mohl se oženit. Chalupu dostal k doživotnímu bydlení,
dříví mu přivezli sedláci až na dvorek, mohl si držet i krávu. Chleba, másla,
vajec, mléka, vařiva, to vše dostával vždy na týden. Plátna dostal každý rok na
tři košile a dva páry nohavic, k tomu <span class="calibre12">dvoje
střevíce, šerku</span><a href="../Text/diva_bara_008.html#_ftn2" title="" class="pcalibre pcalibre1" id="_ftnref2"><span class="msofootnotereference"><span class="calibre13"><span class="msofootnotereference"><span class="calibre14">[2]</span></span></span></span></a><span class="calibre12">, kamizolu i širák a každý druhý rok kožich a húni</span><a href="../Text/diva_bara_008.html#_ftn3" title="" class="pcalibre pcalibre1" id="_ftnref3"><span class="msofootnotereference"><span class="calibre13"><span class="msofootnotereference"><span class="calibre14">[3]</span></span></span></span></a><span class="calibre12">. Mimo to o každé božíhodové svátky a o posvícení
pečiva </span>a výsluh, že ani na faře víc nebylo. Zkrátka byla to dobrá služba
a Jakub, jakkoli byl nehezký, nemluvný, zamračený, byl by přece dostal ženu
hned, ale nedbal. V létě se vymlouval, že nemá kdy ohlížet se po děvčatech, že
je pastva, v zimě vydlabával dřevěnky a večer, když šli chlapci do společnosti
děvčat, šel raději posedět do hospody. Když se pak trefilo, že některá z hospodyň
si pro hospodáře do hospody přišla, libovával si Jakub, že nemá pro něho kdo
chodit. Ani z toho si nic nedělal, když se mu vysmívali, že je starý mládenec,
že bude muset po smrti v předpeklí písek do otýpek vázat. Tak mu prošel
čtyřicátý rok. Tu mu kdosi napískal, že když umře bez dětí, že nepřijde do
nebe, děti že jsou do nebe stupně. To vrtalo Jakubovi dlouho mozkem, a když se
mu to rozleželo, šel k rychtářovům a vzal si děvečku Báru.</p>

<p class="mlptext">Bára byla za mladých let hezká děvčice. Rádi ji brávali chlapci
do kola, i několik jich chodilo k ní na zálety, ale byli to hoši z Drážďan, a ne
z Berouna, žádný si ji nevzal. Když se jí Jakub zeptal, nechtěla-li by být jeho
ženou, spočítala, že má tři křížky za sebou, a ačkoliv se jí Jakub příliš nelíbil,
dala mu slovo. Myslela si – lepší za svým snopem než za cizím mandelem. Sebrali
se a rychtář vystrojil veselku.</p>

<p class="mlptext">Narodilo se jim po roce děvče, jemuž dali říkat po mámě Bára.
Jakub se škrábal za ušima, když slyšel, že je to děvče a ne chlapec, ale bába
ho potěšila tím, že je mu podobné jako vejce k vejci. – Několik dní po narození
děvčete stala se v Jakubově chalupě nehoda. Sousedka zaskočila k šestinedělce v
pravé poledne a našla ji pod komínem u ohniště <span class="calibre12">polomrtvou ležet. Udělala povyk, kmotry se sběhly, přišla i bába a Báru
vzkřísily.</span> Dověděly se od ní, že vařila mužovi oběd a zapomněla, že
šestinedělka nemá v pravé poledne ani po klekání ze sednice vykročit. Zůstala
stát v kuchyni pod komínem a vařila. Tu prý jí to okolo uší zašumělo jako zlý
vítr, před očima se jí dělaly mžitky, něco ji začalo krákat za vlasy a na zem
porazilo. „To byla polednice!“ křičely všechny. „Jestlipak nepodložila divé
dítě místo Barči,“ vzpomněla jedna a šla ke kolíbce. Hned se všecky okolo
shlukly, vzaly dítě z kolébky, rozbalily, prohlížely. Jedna řekla: „Je to divé
dítě, je, má velké oči!“ Druhá: „Má velkou hlavu!“ Třetí jí přiřkla krátké nohy
a každá něco jiného. Matka se lekala, bába ale svědomitě prohlídla dítě a rozhodla,
že je to její vlastní, co pod srdcem chovala. Nicméně nejedna z kmoter zůstala
při svém, že je dítě od polednice podstrčené.</p>

<p class="mlptext">Od té nehody nemohla se ale Jakubova žena více uzdravit a za
několik let po ustavičném churavění umřela. – Jakub zůstal se svou dívčí sám,
jakkoli ho pobízeli, aby se oženil kvůli mladičkému děvčeti, přece to učinit
nechtěl. – Hlídal si ji jako malou ovečku, sám a sám, a dobře ji vyhlídal. Když
trochu povyrostla, vzkázal mu pan učitel, aby ji přece také do školy posílal, a
jakkoli Jakub čtení a psaní za zbytečné pokládal, přece poslechl. Celou zimu chodila
Barča do školy, z jara ale, když nastala pastva a práce v poli, tu se nemohl
bez ní obejít. Od jara do jeseně bývala beztoho škola větší část týdne na
petlici zavřená, pan učitel pracoval v poli a děti též, seč každému síly
stačily. – Druhou zimu Bára už do školy chodit nemohla, musela se učit příst a tkát.
Když dosáhla patnácti let, žádné děvče v celé dědině se jí nemohlo rovnat v síle
a velikosti. Její tělo bylo hrubých kostí, silných svalů, přitom ale pravidelných
forem. Mrštná byla jak pstruh. Pleť měla tmavohnědou, dílem od přirozenosti,
dílem od slunce i větru, neboť si nikdy, ani v parném létu nezastřela tvář,
jako to vesnická děvčata dělávala. Hlava zdála se veliká, ale to dělalo
množství vlasů černých jak havran, dlouhých, ale hrubých jako žíně. Čelo měla
nízké, krátký tupý nos, ústa trochu velká a vyšpulené pysky, ale zdravé,
červené jako krev. Zuby široké, silné, ale čisté. – Nejpěknější byly u ní oči.
A právě proto musela od lidí snášet posměch. Spílali jí, že má „oči buličí<a href="../Text/diva_bara_008.html#_ftn4" title="" class="pcalibre pcalibre1" id="_ftnref4"><span class="msofootnotereference"><span class="calibre10"><span class="msofootnotereference"><span class="calibre11">[4]</span></span></span></span></a>“.
Měla oči veliké, neobyčejně veliké, a modré jak chrpa, obrostlé dlouhými
černými řasami. Nad okem klenulo se husté černé obočí. – Když se Bára
škaredila, podobala se její tvář obloze černými mraky zatažené, z nichž se jen
kousek oblohy modralo. Ona se ale málokdy škaredila, leda když jí chasa
nadávala, že má buličí oči, to jí oči hněvem sršely a mnohdy se až do pláče
pustila. Jakub ale vždy jí říkal: „Ty hloupá, co si z toho děláš, já mám také
velké oči. A nechť si jsou buličí, však to není nic zlého, vždyť se ta němá
tvář umí na člověka mileji podívat než ti tam!“ Přitom obyčejně ukázal holí k dědině.
Pozdější léta ale, když přišla Bára k síle, netroufala si chasa ubližovat jí,
neboť za každou urážku dávala hned oplatky. Silní chlapci nebyli s to ji
přeprat. Kde nevystačila síla, tu užívala všelikých fortelů nebo si pomohla
obratností. Tak si vydobyla klid.</p>

<p class="mlptext"><span class="calibre12">Bára měla vůbec do sebe
tolik neobyčejných vlastností, že se nebylo čemu divit, když si sousedé o ní
povídali, neboť si neuměli takovou povahu nijak vyložit, a začali opět tvrdit,
že to je přece jen nějaké „divé dítě“, a ne-li to, tedy že ji zajisté polednice
vzala pod svoji moc. Tím vyřknutím bylo všecko počínání děvčete vysvětleno a omluveno,
ale mělo ten následek, že se jí vesničané buď štítili, buď báli, a jen několik
duší ji opravdu milovalo. Kdo ji chtěl hodně pozlobit, řekl jí „divá Báro!“ Ale
byl každý na omylu, kdo si myslel, že ta přezdívka ji víc než každá jiná mrzí,
tím jí právě neublížili, každá jiná přezdívka více ji zabolela než ta. Ona
slýchala sice povídačky o polednicích, večernicích, o vodním muži, o žhavém
muži, který je v lese, o světýlkách, čertu a strašidlech, slýchala o tom mezi
dětmi, ale nebála se ničeho. Dokud byla malá, bral ji otec s sebou na pastvu a tu
si hrála celý boží den se psem Lišajem, který jí byl po tátovi nejmilejším
kamarádem. Táta s ní mnoho řeči nenadělal, seděl a vydlaboval dřevěnky,
chvílemi pozdvihl hlavu po stádu, a jestli nebylo pohromadě, poslal Lišaje, aby
krávu nebo jalovici přihnal, což pes, jak náleží, provedl. Byla-li potřeba,
vstal sám a několikrát stádo obešel. Když Bára povyrostla, vyprovázívala vždy
Lišaje, a jestli která kráva po ní chtěla čmuchat, hned ji Lišaj odehnal. Když
byla větší, mnohdy v čas potřeby za tatíka stádo vyhnala. Krávy znaly její hlas
tak dobře jako Jakubovu troubu, zlý býk, jehož se statní chlapci báli, poslechl,
když mu Bára zahrozila.</span></p>

<p class="mlptext">Když chtěl Jakub stádo vybrodit a přes řeku je hnal, posadil
Báru některé krávě na hřbet a řekl jí: „Drž se!“ Sám pak plaval za stádem.
Jednou se Bára dobře nedržela, smekla se do vody, tu ji za suknici Lišaj vytáhl
a táta ji hodně vypeskoval. Ptala se tedy táty, co se musí dělat, když chce
plavat, a táta jí ukázal, jak musí rukama i nohama pohybovat. Bára si to
pamatovala a tak dlouho zkoušela udržet se nad vodou, až to dokázala. Zalíbilo se
jí plavání tak, že v létě zrána i večer se koupávala, a nejen dlouho plavat
vydržela hlavou nad vodou, ale i pod vodou. O tom umění ale kromě táty nikdo nevěděl.
Od svitu do desáté hodiny večer nebyla doba, kdy by se Bára nekoupala, a nikdy
vodního mužíka neviděla. Nevěřila tedy na něj a vody se nebála. – Jak v pravé
poledne, tak v pravou půlnoc bývala Bára pod širou oblohou, v létě spávala nejvíce
ve stáji u otevřeného vikýře, a přece ji nikdy nepřestrašilo, aniž by se jí cos
neobyčejného bylo ukázalo. Jednou, když na pastvě pod stromem na kraji lesa
ležela, Lišaj vedle ní, vzpomněla si na báchorku o vandrovním, jak ležel také v
lese pod stromem, jak si přál být v zámku u krásné princezny a za vyplnění toho
přání čertu zadat se chtěl. Jen si na čerta vzpomněl, už stál před ním.</p>

<p class="mlptext">„Co bych já si přála, kdyby se tu nyní přede mnou vzal?“ ptala
se sama sebe v myšlenkách a škrábala přitom Lišaje na hlavě. „Hm,“ usmála se, „já
bych ho poprosila, aby mi dal takovou loktuši<a href="../Text/diva_bara_008.html#_ftn5" title="" class="pcalibre pcalibre1" id="_ftnref5"><span class="msofootnotereference"><span class="calibre10"><span class="msofootnotereference"><span class="calibre11">[5]</span></span></span></span></a>, do které kdybych <span class="calibre12">se zaobalila, by mne nikdo neviděl, a kdybych
řekla – Ať jsem tam a tam – abych tam hned byla. To bych hned chtěla, být u Elšky.“
I myslila, dlouho myslila, ale ticho bylo, ani strom nezašuměl. Konečně jí
všetečnost nedala, zavolala tichounko: „Čerte!“ – Ono nic. – Pak hlasitěji</span>
– a ještě hlasitěji, že to daleko zaznělo: „Čerte, čerte!“ – Mezi stádem
pozdvihla hlavu černá jalovička, a když hlas ještě jednou zazněl, oddělila se
od stáda a běžela vesele k lesu. Tu ale vyskočil Lišaj a chtěl ji vrátit dle
své povinnosti. Černá se zarazila, Bára se ale pustila do smíchu: „Nech ji,
Lišaji, nech, ona je poslušná, myslela, že volám ji.“ Vyskočila, pohladila
Čerta po krku a od té doby na báchorky o čertu nevěřila.</p>

<p class="mlptext">U lesa, několik set kroků za řekou, byl hřbitov. Po klekání
neradi chodili lidé tou stranou a mnoho bájí bylo o umrlcích, kteří tam v půlnoční
dobu rejdy tropí. Ale Barča i noční dobou tam tudy šla, a nikdy aby se jí cos
strašného bylo přihodilo. Nevěřila tedy, že by zemřelí vstávali, lidi strašit
chodili a na svých hrobech se veselili.</p>

<p class="mlptext">Když šla chasa do lesa na jahody nebo na borůvky a zahlédli
kdesi hada, tu se dali na útěk, dokonce jestli had hlavu pozdvihl a žihadlo jim
ukázal, tu běželi všichni k vodě, aby tam dříve byli než had a on žádné moci k nim
neměl. Barča nikdy neutekla, ona se nebála zlého býka, neřku-li hada nebo štíra.
Jestli jí ležel v cestě, odehnala ho, nedal-li se ale odehnat a bránil se,
zabila ho. Když jí nepřekážel, nechala ho.</p>

<p class="mlptext"><span class="calibre12">Zkrátka, Bára neznala
strach a bázeň. Ani když hrom bil a bouře nad údolím svůj vztek vylévala, Bára
se nechvěla. Ba naopak, když vesničané okna i dveře zavírali, hromničné svíce
rozsvěceli, strachem třesoucí se modlili, aby se na ně Pánbůh nehněval, tu Bára
nejraději stála na záspí, aby se mohla lépe dívat na obzor, před okem rozprostřený.
Jakub jí mnohdy říkal: „Já nevím, děvče, jakou to máš radost, dívat se do nebe,
když se Pánbůh hněvá.“</span></p>

<p class="mlptext">„Právě takovou, jakou mám, když se směje,“ odpověděla. „Podívejte
se, táto, ten oheň, jaká to krása v těch černých mračnech!“</p>

<p class="mlptext">„Neukazuj!“ okřikoval ji Jakub, „ať ti boží posel prst
neurazí. Kdo se nebojí bouřky, nebojí se Pánaboha, nevíš to?“</p>

<p class="mlptext">„Elška z fary mi četla jednou knížku, tam stálo, že se nemáme
bouřky bát co hněvu božího, že máme v ní obdivovat mocnost božskou. Pan farář
vždy káže, že je Bůh nanejvýš dobrotivý, kterak by to bylo, aby se na nás tak
často hněval. Já Pánaboha miluju, a proto se nebojím jeho posla.“</p>

<p class="mlptext">Jakub nerad nadělal mnoho řečí, a nechal Báru být. – Sousedé
ale, když viděli dívčinu neohroženost, a že se jí nikdy nic zlého nepřihodí,
tím více byli utvrzeni ve svém mínění, že je dítě chráněné nějakou nadpřirozenou
mocí.</p>

<p class="mlptext">Mimo otce milovali ji jedině Elška a Josífek, její vrstevníci.
Josífek byl syn kostelníka, Elška byla neteř pana faráře. Josífek byl chlapec
malého vzrůstu, bledý ve tváři, rusovlasý, dobrosrdečný, ale velice bojácný.
Bára byla o hlavu větší než on a při pranicích schoval se Josífek vždy za její
sukně. Bára pak se ho statně ujala proti chlapcům, s nimiž by byl nic nesvedl.
Za to ji Josífek velice miloval, nosíval jí křížaly a každou sobotu bílý
oplatek. Jednou v neděli, když byla Bára ještě menší, přivedl si ji domů, chtěl
jí ukázat svůj oltářík a jak umí hrát pana pátera. Vedli se pěkně za ruce a Lišaj
cáral za nimi.</p>

<p class="mlptext">U všech selských statků byly dveře zavřené na petlice, v noci
na závorky. Na faře byly dubové dveře pobité železem vždy zamčené, a kdo šel do
fary, musel zazvonit. U kostelníka měli také u dveří zvoneček jako na faře a vesničtí
hoši začasté, když šli okolo, pootevřeli dveře, aby slyšeli zvonek zazvonit – a
kostelníkovou rozzlobit. Když jim hodně vyhubovala, pokřikovali na ni: „Jedubabo!
Jedubabo!“</p>

<p class="mlptext">Když Bára s Josífkem do dveří vešli a zvoneček zazněl, vyběhla
kostelníková do síně. Konec dlouhého nosu měla skřípnutý v brejlích a vykřikla
huhňavým hlasem: „Co si to tu vedeš?“ Josífek zůstal, jako když ho opaří,
sklopil oči a mlčel. Bára také oči sklopila a mlčela. Za kostelníkovou ale
vyběhl i kocourek, a když viděl Lišaje, začal ježit hřbet, prskat, očima
svítit, Lišaj začal vrčet, pak zaštěkl a po kocourkovi se rozběhl. Ten skočil
pod almárku, a když i tam se Lišaj po něm hnal, vyskočil na polici mezi hrnce.
Tam si byl jistý, ale zlostí se mu každý chlup ježil. Lišaj nemotorně vyskakoval
na polici a štěkal, až uši zaléhaly. Kostelník vyběhl ven, když slyšel ten
rámus, nepřátele na sebe dorážející a rozhněvanou ženu, rozhněval se též.
Otevřel dveře a křikl na děti: „Hned se mi s tou mrchou šikujte, odkud jste
přišli!“</p>

<p class="mlptext">Bára nedala si dvakrát kázat, zavolala na Lišaje, kterého
ještě kostelník rákoskou notně švihl, a utíkala, jako by za ní hořelo. Josífek
ji volal zpátky, ale ona zavrtěla hlavou a pravila: „A kdybys mi jalovici
dával, k vám více nepůjdu.“ A také nešla, ač se jí dost Josífek naprosil a sliboval,
že ji bude matka ráda vidět, dokonce když nechá psa doma. Nešla a ne – od té
doby ztratila také před kostelníkovou všecku uctivost a lásku, jen Josífka
neopustila. Ona myslívala, že se kostelník rovná panu páteru. Měla před ním
velikou vážnost, vždyť chodíval oblečený jako pan páter, v kostele měl všecko
pod sebou, když dal některému chlapci neposedovi v kostele pohlavek, nesměl ani
hlesnout, a sousedé, když chtěli cosi u pana faráře, vždy se stavili dříve na poradu
u kmotra kostelníka. „Musí být ten pan kostelník už přece něco váženého,“ myslilo
si vždy děvče, ale od té doby, co jí tak nehezky dveře ukázal a Lišaje švihl,
že s kňučením kus cesty po třech skákal, od té doby si myslívala, kdykoli ho
viděla: „Nejsi, pane, nic hodného.“</p>

<p class="mlptext">Jak to bylo zcela jinačí, když si vzala Elška Báru s sebou na
faru, a to bývalo ve čtvrtek a v neděli. Jak zvoneček zazněl, děvečka otevřela,
pustila děvčata, třebas i Lišaje, domácí pes se s ním dobře znal. Potichounku
šla děvčata do čeledníku a vlezla na pec, kde měla Elška svoje hračky a panny.
Pan farář, starý pán, sedával na lavici za stolem, měl před sebou ležet pikslu,
modrý kapesní šátek, hlavu měl opřenou o zeď a vždy dřímal. Jen jednou byl
vzhůru a tu mu běžela Bára políbit ruku. On ji pohladil po hlavě: „No, jsi
hodná, jděte si hrát, jděte, děvčátka!“ Také panna Pepinka, sestra pana faráře,
byla hodná. Ona velkých řečí s Bárou nenadělala, ačkoli se sousedkami ráda
mnoho mluvila, ale vždy jí dala veliký kus chleba s medem nebo buchtu k svačině,
větší než Elšce. Panna Pepinka byla nízká osobička, ujímaly se na ní dary boží,
byla tlustá, červená, na bradě měla bradavici a trochu plačtivé oči, ale za
mladých let – jak sama říkala – bývala prý hezká, což vždy kostelník
dosvědčoval. Nosila dlouhé panské šaty s krátkým živůtkem<a href="../Text/diva_bara_008.html#_ftn6" title="" class="pcalibre pcalibre1" id="_ftnref6"><span class="msofootnotereference"><span class="calibre10"><span class="msofootnotereference"><span class="calibre11">[6]</span></span></span></span></a>,
zástěru na celé kolo, s velikými kapsami, po boku náruč klíčů. Šedivé vlasy
měla vždy pěkně uhlazené a na hlavě ve všední den hnědý šátek s žlutým okolkem<a href="../Text/diva_bara_008.html#_ftn7" title="" class="pcalibre pcalibre1" id="_ftnref7"><span class="msofootnotereference"><span class="calibre10"><span class="msofootnotereference"><span class="calibre11">[7]</span></span></span></span></a>, v
neděli žlutý šátek s hnědým okolkem. Panna Pepinka obyčejně pracovala po domě
nebo na poli, předla nebo s brejlemi na nose záplatovala, v neděli po obědě si
také vždy trochu zdřímla a po nešporu<a href="../Text/diva_bara_008.html#_ftn8" title="" class="pcalibre pcalibre1" id="_ftnref8"><span class="msofootnotereference"><span class="calibre10"><span class="msofootnotereference"><span class="calibre11">[8]</span></span></span></span></a>
hrávala s panem bratrem a kostelníkem mariáš. Ona ale málokdy říkala „pane
bratře“, obyčejně „velebný pane“. Panna Pepinka byla hlavou domu, co ona
chtěla, to se dělo, co řekla, měl každý v domě za neomylnou pravdu, komu ona
přála, tomu přáli všichni.</p>

<p class="mlptext">Elška byla mazánek panny Pepinky i velebného pána, a co Elška
chtěla, to chtěla i panna Pepinka, koho Elška si zamilovala, toho i Pepinka
ráda měla. Proto se nikdo na Báru na faře křivě nepodíval, proto byl i Lišaj
trpěn, ba kostelník, ač nemohl psy jinak vystát, Lišaje pro dobrou vůli chtěl
mnohdy pohladit, ale Lišaj nemohl kostelníka vystát a vždy na něj vrčel.</p>

<p class="mlptext">Bára byla šťastná, když mohla být na faře. V pokojích se vše
jen lesklo, bylo tam do stropu nastlaných postelí, krásných obrázků, vykládaných
truhel, v zahradě plno květin, zeleniny a dobrého ovoce. Na dvoře drůbeže, jaké
by si kdo přál, a v chlívě dobytek, že se bylo radost podívat. Pastýř Jakub měl
z farského dobytka největší potěšení. A v čeledníku na peci, co tam bylo
pěkných hraček. Elška nikdy neplácala koláče z hlíny, nesypala cihlou a vápnem,
měla vždy dobrých věcí na vaření, a co se ustrojilo, snědlo se.</p>

<p class="mlptext"><span class="calibre12">Jak neměla být Bára v takovém
domě ráda, ale jí byla nade všecko milá Elška, ba mnohdy se jí zdálo, že ji má
radši než tátu, kdyby Elška třebas v pazderně bydlela, ráda by u ní Bára
bývala. Elška se ani jedinkrát Báře nevysmála, měla-li co dobrého, rozdělila se
s ní a často vzala Báru okolo krku a říkala: „Báro, já tě mám tuze ráda.“ „Ona
mne má tuze ráda, a ti druzí se mně posmívají, a je přece tak krásná, je
farářovic, všichni lidé říkají jí vy, i pan kantor i kostelník,“ opakovávala si
Bára a v duchu vždy Elšku za její laskavost objímala a líbala, ale ve
skutečnosti se ostýchala, ačkoliv by byla ráda svůj vroucí cit najevo jí dala.</span></p>

<p class="mlptext">Když se po louce honily a Elšce se rozpletl vrkoč, tu
prosívala Bára: „Nechte, Elško, abych vás zapletla, vy máte hebounké vlásky
jako len, já vás tak ráda zaplítám.“ Když to děvče rádo dovolilo, s libostí se
probírala v hebkých vlasech, obdivovala jejich krásu, a když pak byla s pletením
hotova, přehrnula svůj hrubý vrkoč kupředu, přirovnala k Eliščinu a ukazovala: „To
je rozdíl.“ – Ano, Eliščiny vlasy podobaly se vedle Bářiných zlatu vedle
kaleného ocele. A přece nebyla Eliška s nimi spokojena a přála si mít tak černé
jak Bára.</p>

<p class="mlptext">Když někdy přiběhla Elška k Báře a byly jisty, že je nikdo
nevidí, šly se koupat. Elška byla ale bojácná, a jakkoli Bára ujišťovala, že se
jí nic nestane, že ji bude držet a naučí plavat, přece nešla do hlubší vody,
než co po kolena dosahovala. Po koupání utírala jí Bára ráda nohy svojí hrubou
zástěrou, sevřela pak malé bílé nožky do silných pěstí, políbila je a se
smíchem říkala: „Bože, jsou to nožky, měkounké, maličké! Kam by se to dělo,
kdyby to mělo boso chodit. – Hle!“ Přirovnávala svoji opálenou, rozedranou
nohu, plnou mozolů, k Eliščině bílé nožce.</p>

<p class="mlptext">„A nebolí tě to?“ ptala se Eliška. Sahala na tvrdou kůži zpod
nohy s outrpným citem.</p>

<p class="mlptext">„Dokud nebyla kůže jako podešev, nohy mne bolívaly, ale teď
ani oheň pod nohou necítím,“ skoro s hrdostí odpověděla Bára a Eliška se jí
velice divila.</p>

<p class="mlptext">Tak se ta děvčata mile těšila; často se Josífek k nim
přidružil, když strojily hody, musíval přinášet, co bylo potřeba, strouhat a krájet,
když hrály na vlka, musel být ovcí, při výměnách hrnce vozit. Ale on si ze
všeho nic nedělal, a přece jen nejraději u děvčat byl.</p>

<p class="mlptext">Přešel dětem dvanáctý rok a byl učiněn konec jejich dětinským
radostem. Josífka dal kostelník do města na studie, chtěl mít z něho pana
pátera. Elšku dala panna Pepinka do Prahy k bohaté, bezdětné tetě, aby se
naučila způsobům a teta aby nezapomněla na své venkovské přátele. Bára zůstala
s tatíkem a Lišajem sama.</p>

</div>
</body>
</html>