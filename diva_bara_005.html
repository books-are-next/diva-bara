<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I.">
    <meta name="apple-mobile-web-app-capable" content="yes">
    <title>I.</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="2">
    <link rel="prev" href="./diva_bara_002.html">
    <link rel="next" href="./diva_bara_006.html">
    <link rel="self" href="diva_bara_005.html">
    <meta name="identifier" content="nemcova-diva-bara-93c3a71">
    <meta name="role" content="chapter">
  </head>
  <body data-nb-words="3526" data-nb-chars="20095" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./diva_bara_002.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">I.</span></h1>
        <p class="chunk" data-nb-ref-number="2" id="chunk2" data-nb-words="101" data-nb-chars="645"><span class="idea" data-nb-ref-number="2" id="idea2" data-nb-words="101" data-nb-chars="645">Vestec je&nbsp;velká dědina, mají tam kostel i&nbsp;školu, u&nbsp;kostela je&nbsp;fara, vedle ní&nbsp;kostelníkova chalupa, také rychtář zůstává vprostřed vsi, na&nbsp;samém konci dědiny pak stojí chaloupka obecního pastýře. Za&nbsp;chalupou táhlo se&nbsp;dlouhé údolí, ohrazené z&nbsp;obou stran vršinami, porostlými nejvíce jehličím. Sem tam bylo vidět mejtiště<a href="../Text/diva_bara_008.html#_ftn1">[1]</a> nebo zelený palouk, na&nbsp;němž porůznu stály bělokoré, světlolisté břízy, ty&nbsp;dívky mezi stromovím, jako by&nbsp;je&nbsp;tam příroda nechala vyrůst k&nbsp;obveselení těm zasmušilým smrkům a&nbsp;jedlím, vážným dubům a&nbsp;bukům. Uprostřed údolí mezi lučinami a&nbsp;poli tekla řeka, zrovna okolo pastýřovy chalupy. Její břehy byly vroubeny olšemi a&nbsp;vrbami.</span></p>
        <p class="chunk" data-nb-ref-number="3" id="chunk3" data-nb-words="62" data-nb-chars="351"><span class="idea" data-nb-ref-number="3" id="idea3" data-nb-words="62" data-nb-chars="351">Obecní pastýř se&nbsp;jmenoval Jakub a&nbsp;zůstával se&nbsp;svou dcerou Bárou v&nbsp;té&nbsp;poslední chalupě. Jakub byl již šedesátník, Bára jeho prvorozené dítě, jedináčka. Přál si&nbsp;ovšem mít syna, dědice svého jména, ale když Bára povyrůstala, nelitoval. Milejší mu&nbsp;byla než syn a&nbsp;mnohdy si&nbsp;myslil: „Ať si&nbsp;je&nbsp;děvče, přece je&nbsp;mé&nbsp;dítě. Umřu jako člověk a&nbsp;mám stupeň do&nbsp;nebe.“</span></p>
        <p class="chunk" data-nb-ref-number="4" id="chunk4" data-nb-words="256" data-nb-chars="1449"><span class="idea" data-nb-ref-number="4" id="idea4" data-nb-words="256" data-nb-chars="1449">Jakub pocházel z&nbsp;vesnice. Protože byl sirotek, musel odmalička sloužit. I&nbsp;sloužil co&nbsp;husopas, co&nbsp;honák, skoták, co&nbsp;kravař, volař, co&nbsp;pacholek i&nbsp;oráč, až&nbsp;dospěl nejvyššího stupně hodnosti, až&nbsp;se&nbsp;stal obecním pastýřem. To&nbsp;byla již dobrá služba, mohl se&nbsp;oženit. Chalupu dostal k&nbsp;doživotnímu bydlení, dříví mu&nbsp;přivezli sedláci až&nbsp;na&nbsp;dvorek, mohl si&nbsp;držet i&nbsp;krávu. Chleba, másla, vajec, mléka, vařiva, to&nbsp;vše dostával vždy na&nbsp;týden. Plátna dostal každý rok na&nbsp;tři košile a&nbsp;dva páry nohavic, k&nbsp;tomu dvoje střevíce, šerku<a href="../Text/diva_bara_008.html#_ftn2">[2]</a>, kamizolu i&nbsp;širák a&nbsp;každý druhý rok kožich a&nbsp;húni<a href="../Text/diva_bara_008.html#_ftn3">[3]</a>. Mimo to&nbsp;o&nbsp;každé božíhodové svátky a&nbsp;o&nbsp;posvícení pečiva a&nbsp;výsluh, že&nbsp;ani na&nbsp;faře víc nebylo. Zkrátka byla to&nbsp;dobrá služba a&nbsp;Jakub, jakkoli byl nehezký, nemluvný, zamračený, byl by&nbsp;přece dostal ženu hned, ale nedbal. V&nbsp;létě se&nbsp;vymlouval, že&nbsp;nemá kdy ohlížet se&nbsp;po&nbsp;děvčatech, že&nbsp;je&nbsp;pastva, v&nbsp;zimě vydlabával dřevěnky a&nbsp;večer, když šli chlapci do&nbsp;společnosti děvčat, šel raději posedět do&nbsp;hospody. Když se&nbsp;pak trefilo, že&nbsp;některá z&nbsp;hospodyň si&nbsp;pro hospodáře do&nbsp;hospody přišla, libovával si&nbsp;Jakub, že&nbsp;nemá pro něho kdo chodit. Ani z&nbsp;toho si&nbsp;nic nedělal, když se&nbsp;mu&nbsp;vysmívali, že&nbsp;je&nbsp;starý mládenec, že&nbsp;bude muset po&nbsp;smrti v&nbsp;předpeklí písek do&nbsp;otýpek vázat. Tak mu&nbsp;prošel čtyřicátý rok. Tu&nbsp;mu&nbsp;kdosi napískal, že&nbsp;když umře bez dětí, že&nbsp;nepřijde do&nbsp;nebe, děti že&nbsp;jsou do&nbsp;nebe stupně. To&nbsp;vrtalo Jakubovi dlouho mozkem, a&nbsp;když se&nbsp;mu&nbsp;to&nbsp;rozleželo, šel k&nbsp;rychtářovům a&nbsp;vzal si&nbsp;děvečku Báru.</span></p>
        <p class="chunk" data-nb-ref-number="5" id="chunk5" data-nb-words="79" data-nb-chars="419"><span class="idea" data-nb-ref-number="5" id="idea5" data-nb-words="79" data-nb-chars="419">Bára byla za&nbsp;mladých let hezká děvčice. Rádi ji&nbsp;brávali chlapci do&nbsp;kola, i&nbsp;několik jich chodilo k&nbsp;ní&nbsp;na&nbsp;zálety, ale byli to&nbsp;hoši z&nbsp;Drážďan, a&nbsp;ne&nbsp;z&nbsp;Berouna, žádný si&nbsp;ji&nbsp;nevzal. Když se&nbsp;jí&nbsp;Jakub zeptal, nechtěla-li by&nbsp;být jeho ženou, spočítala, že&nbsp;má&nbsp;tři křížky za&nbsp;sebou, a&nbsp;ačkoliv se&nbsp;jí&nbsp;Jakub příliš nelíbil, dala mu&nbsp;slovo. Myslela si&nbsp;– lepší za&nbsp;svým snopem než za&nbsp;cizím mandelem. Sebrali se&nbsp;a&nbsp;rychtář vystrojil veselku.</span></p>
        <p class="chunk" data-nb-ref-number="6" id="chunk6" data-nb-words="217" data-nb-chars="1238"><span class="idea" data-nb-ref-number="6" id="idea6" data-nb-words="217" data-nb-chars="1238">Narodilo se&nbsp;jim po&nbsp;roce děvče, jemuž dali říkat po&nbsp;mámě Bára. Jakub se&nbsp;škrábal za&nbsp;ušima, když slyšel, že&nbsp;je&nbsp;to&nbsp;děvče a&nbsp;ne&nbsp;chlapec, ale bába ho&nbsp;potěšila tím, že&nbsp;je&nbsp;mu&nbsp;podobné jako vejce k&nbsp;vejci. – Několik dní po&nbsp;narození děvčete stala se&nbsp;v&nbsp;Jakubově chalupě nehoda. Sousedka zaskočila k&nbsp;šestinedělce v&nbsp;pravé poledne a&nbsp;našla ji&nbsp;pod komínem u&nbsp;ohniště polomrtvou ležet. Udělala povyk, kmotry se&nbsp;sběhly, přišla i&nbsp;bába a&nbsp;Báru vzkřísily. Dověděly se&nbsp;od&nbsp;ní, že&nbsp;vařila mužovi oběd a&nbsp;zapomněla, že&nbsp;šestinedělka nemá v&nbsp;pravé poledne ani po&nbsp;klekání ze&nbsp;sednice vykročit. Zůstala stát v&nbsp;kuchyni pod komínem a&nbsp;vařila. Tu&nbsp;prý jí&nbsp;to&nbsp;okolo uší zašumělo jako zlý vítr, před očima se&nbsp;jí&nbsp;dělaly mžitky, něco ji&nbsp;začalo krákat za&nbsp;vlasy a&nbsp;na&nbsp;zem porazilo. „To byla polednice!“ křičely všechny. „Jestlipak nepodložila divé dítě místo Barči,“ vzpomněla jedna a&nbsp;šla ke&nbsp;kolíbce. Hned se&nbsp;všecky okolo shlukly, vzaly dítě z&nbsp;kolébky, rozbalily, prohlížely. Jedna řekla: „Je to&nbsp;divé dítě, je, má&nbsp;velké oči!“ Druhá: „Má velkou hlavu!“ Třetí jí&nbsp;přiřkla krátké nohy a&nbsp;každá něco jiného. Matka se&nbsp;lekala, bába ale svědomitě prohlídla dítě a&nbsp;rozhodla, že&nbsp;je&nbsp;to&nbsp;její vlastní, co&nbsp;pod srdcem chovala. Nicméně nejedna z&nbsp;kmoter zůstala při svém, že&nbsp;je&nbsp;dítě od&nbsp;polednice podstrčené.</span></p>
        <p class="chunk" data-nb-ref-number="7" id="chunk7" data-nb-words="409" data-nb-chars="2338"><span class="idea" data-nb-ref-number="7" id="idea7" data-nb-words="409" data-nb-chars="2338">Od&nbsp;té&nbsp;nehody nemohla se&nbsp;ale Jakubova žena více uzdravit a&nbsp;za&nbsp;několik let po&nbsp;ustavičném churavění umřela. – Jakub zůstal se&nbsp;svou dívčí sám, jakkoli ho&nbsp;pobízeli, aby se&nbsp;oženil kvůli mladičkému děvčeti, přece to&nbsp;učinit nechtěl. – Hlídal si&nbsp;ji&nbsp;jako malou ovečku, sám a&nbsp;sám, a&nbsp;dobře ji&nbsp;vyhlídal. Když trochu povyrostla, vzkázal mu&nbsp;pan učitel, aby ji&nbsp;přece také do&nbsp;školy posílal, a&nbsp;jakkoli Jakub čtení a&nbsp;psaní za&nbsp;zbytečné pokládal, přece poslechl. Celou zimu chodila Barča do&nbsp;školy, z&nbsp;jara ale, když nastala pastva a&nbsp;práce v&nbsp;poli, tu&nbsp;se&nbsp;nemohl bez ní&nbsp;obejít. Od&nbsp;jara do&nbsp;jeseně bývala beztoho škola větší část týdne na&nbsp;petlici zavřená, pan učitel pracoval v&nbsp;poli a&nbsp;děti též, seč každému síly stačily. – Druhou zimu Bára už&nbsp;do&nbsp;školy chodit nemohla, musela se&nbsp;učit příst a&nbsp;tkát. Když dosáhla patnácti let, žádné děvče v&nbsp;celé dědině se&nbsp;jí&nbsp;nemohlo rovnat v&nbsp;síle a&nbsp;velikosti. Její tělo bylo hrubých kostí, silných svalů, přitom ale pravidelných forem. Mrštná byla jak pstruh. Pleť měla tmavohnědou, dílem od&nbsp;přirozenosti, dílem od&nbsp;slunce i&nbsp;větru, neboť si&nbsp;nikdy, ani v&nbsp;parném létu nezastřela tvář, jako to&nbsp;vesnická děvčata dělávala. Hlava zdála se&nbsp;veliká, ale to&nbsp;dělalo množství vlasů černých jak havran, dlouhých, ale hrubých jako žíně. Čelo měla nízké, krátký tupý nos, ústa trochu velká a&nbsp;vyšpulené pysky, ale zdravé, červené jako krev. Zuby široké, silné, ale čisté. – Nejpěknější byly u&nbsp;ní&nbsp;oči. A&nbsp;právě proto musela od&nbsp;lidí snášet posměch. Spílali jí, že&nbsp;má&nbsp;„oči buličí<a href="../Text/diva_bara_008.html#_ftn4">[4]</a>“. Měla oči veliké, neobyčejně veliké, a&nbsp;modré jak chrpa, obrostlé dlouhými černými řasami. Nad okem klenulo se&nbsp;husté černé obočí. – Když se&nbsp;Bára škaredila, podobala se&nbsp;její tvář obloze černými mraky zatažené, z&nbsp;nichž se&nbsp;jen kousek oblohy modralo. Ona se&nbsp;ale málokdy škaredila, leda když jí&nbsp;chasa nadávala, že&nbsp;má&nbsp;buličí oči, to&nbsp;jí&nbsp;oči hněvem sršely a&nbsp;mnohdy se&nbsp;až&nbsp;do&nbsp;pláče pustila. Jakub ale vždy jí&nbsp;říkal: „Ty hloupá, co&nbsp;si&nbsp;z&nbsp;toho děláš, já&nbsp;mám také velké oči. A&nbsp;nechť si&nbsp;jsou buličí, však to&nbsp;není nic zlého, vždyť se&nbsp;ta&nbsp;němá tvář umí na&nbsp;člověka mileji podívat než ti&nbsp;tam!“ Přitom obyčejně ukázal holí k&nbsp;dědině. Pozdější léta ale, když přišla Bára k&nbsp;síle, netroufala si&nbsp;chasa ubližovat jí, neboť za&nbsp;každou urážku dávala hned oplatky. Silní chlapci nebyli s&nbsp;to&nbsp;ji&nbsp;přeprat. Kde nevystačila síla, tu&nbsp;užívala všelikých fortelů nebo si&nbsp;pomohla obratností. Tak si&nbsp;vydobyla klid.</span></p>
        <p class="chunk" data-nb-ref-number="8" id="chunk8" data-nb-words="263" data-nb-chars="1540"><span class="idea" data-nb-ref-number="8" id="idea8" data-nb-words="263" data-nb-chars="1540">Bára měla vůbec do&nbsp;sebe tolik neobyčejných vlastností, že&nbsp;se&nbsp;nebylo čemu divit, když si&nbsp;sousedé o&nbsp;ní&nbsp;povídali, neboť si&nbsp;neuměli takovou povahu nijak vyložit, a&nbsp;začali opět tvrdit, že&nbsp;to&nbsp;je&nbsp;přece jen nějaké „divé dítě“, a&nbsp;ne-li to, tedy že&nbsp;ji&nbsp;zajisté polednice vzala pod svoji moc. Tím vyřknutím bylo všecko počínání děvčete vysvětleno a&nbsp;omluveno, ale mělo ten následek, že&nbsp;se&nbsp;jí&nbsp;vesničané buď štítili, buď báli, a&nbsp;jen několik duší ji&nbsp;opravdu milovalo. Kdo ji&nbsp;chtěl hodně pozlobit, řekl jí&nbsp;„divá Báro!“ Ale byl každý na&nbsp;omylu, kdo si&nbsp;myslel, že&nbsp;ta&nbsp;přezdívka ji&nbsp;víc než každá jiná mrzí, tím jí&nbsp;právě neublížili, každá jiná přezdívka více ji&nbsp;zabolela než ta. Ona slýchala sice povídačky o&nbsp;polednicích, večernicích, o&nbsp;vodním muži, o&nbsp;žhavém muži, který je&nbsp;v&nbsp;lese, o&nbsp;světýlkách, čertu a&nbsp;strašidlech, slýchala o&nbsp;tom mezi dětmi, ale nebála se&nbsp;ničeho. Dokud byla malá, bral ji&nbsp;otec s&nbsp;sebou na&nbsp;pastvu a&nbsp;tu&nbsp;si&nbsp;hrála celý boží den se&nbsp;psem Lišajem, který jí&nbsp;byl po&nbsp;tátovi nejmilejším kamarádem. Táta s&nbsp;ní&nbsp;mnoho řeči nenadělal, seděl a&nbsp;vydlaboval dřevěnky, chvílemi pozdvihl hlavu po&nbsp;stádu, a&nbsp;jestli nebylo pohromadě, poslal Lišaje, aby krávu nebo jalovici přihnal, což pes, jak náleží, provedl. Byla-li potřeba, vstal sám a&nbsp;několikrát stádo obešel. Když Bára povyrostla, vyprovázívala vždy Lišaje, a&nbsp;jestli která kráva po&nbsp;ní&nbsp;chtěla čmuchat, hned ji&nbsp;Lišaj odehnal. Když byla větší, mnohdy v&nbsp;čas potřeby za&nbsp;tatíka stádo vyhnala. Krávy znaly její hlas tak dobře jako Jakubovu troubu, zlý býk, jehož se&nbsp;statní chlapci báli, poslechl, když mu&nbsp;Bára zahrozila.</span></p>
        <p class="chunk" data-nb-ref-number="9" id="chunk9" data-nb-words="230" data-nb-chars="1236"><span class="idea" data-nb-ref-number="9" id="idea9" data-nb-words="230" data-nb-chars="1236">Když chtěl Jakub stádo vybrodit a&nbsp;přes řeku je&nbsp;hnal, posadil Báru některé krávě na&nbsp;hřbet a&nbsp;řekl jí: „Drž se!“ Sám pak plaval za&nbsp;stádem. Jednou se&nbsp;Bára dobře nedržela, smekla se&nbsp;do&nbsp;vody, tu&nbsp;ji&nbsp;za&nbsp;suknici Lišaj vytáhl a&nbsp;táta ji&nbsp;hodně vypeskoval. Ptala se&nbsp;tedy táty, co&nbsp;se&nbsp;musí dělat, když chce plavat, a&nbsp;táta jí&nbsp;ukázal, jak musí rukama i&nbsp;nohama pohybovat. Bára si&nbsp;to&nbsp;pamatovala a&nbsp;tak dlouho zkoušela udržet se&nbsp;nad vodou, až&nbsp;to&nbsp;dokázala. Zalíbilo se&nbsp;jí&nbsp;plavání tak, že&nbsp;v&nbsp;létě zrána i&nbsp;večer se&nbsp;koupávala, a&nbsp;nejen dlouho plavat vydržela hlavou nad vodou, ale i&nbsp;pod vodou. O&nbsp;tom umění ale kromě táty nikdo nevěděl. Od&nbsp;svitu do&nbsp;desáté hodiny večer nebyla doba, kdy by&nbsp;se&nbsp;Bára nekoupala, a&nbsp;nikdy vodního mužíka neviděla. Nevěřila tedy na&nbsp;něj a&nbsp;vody se&nbsp;nebála. – Jak v&nbsp;pravé poledne, tak v&nbsp;pravou půlnoc bývala Bára pod širou oblohou, v&nbsp;létě spávala nejvíce ve&nbsp;stáji u&nbsp;otevřeného vikýře, a&nbsp;přece ji&nbsp;nikdy nepřestrašilo, aniž by&nbsp;se&nbsp;jí&nbsp;cos neobyčejného bylo ukázalo. Jednou, když na&nbsp;pastvě pod stromem na&nbsp;kraji lesa ležela, Lišaj vedle ní, vzpomněla si&nbsp;na&nbsp;báchorku o&nbsp;vandrovním, jak ležel také v&nbsp;lese pod stromem, jak si&nbsp;přál být v&nbsp;zámku u&nbsp;krásné princezny a&nbsp;za&nbsp;vyplnění toho přání čertu zadat se&nbsp;chtěl. Jen si&nbsp;na&nbsp;čerta vzpomněl, už&nbsp;stál před ním.</span></p>
        <p class="chunk" data-nb-ref-number="10" id="chunk10" data-nb-words="166" data-nb-chars="927"><span class="idea" data-nb-ref-number="10" id="idea10" data-nb-words="166" data-nb-chars="927">„Co bych já&nbsp;si&nbsp;přála, kdyby se&nbsp;tu&nbsp;nyní přede mnou vzal?“ ptala se&nbsp;sama sebe v&nbsp;myšlenkách a&nbsp;škrábala přitom Lišaje na&nbsp;hlavě. „Hm,“ usmála se, „já bych ho&nbsp;poprosila, aby mi&nbsp;dal takovou loktuši<a href="../Text/diva_bara_008.html#_ftn5">[5]</a>, do&nbsp;které kdybych se&nbsp;zaobalila, by&nbsp;mne nikdo neviděl, a&nbsp;kdybych řekla – Ať&nbsp;jsem tam a&nbsp;tam – abych tam hned byla. To&nbsp;bych hned chtěla, být u&nbsp;Elšky.“ I&nbsp;myslila, dlouho myslila, ale ticho bylo, ani strom nezašuměl. Konečně jí&nbsp;všetečnost nedala, zavolala tichounko: „Čerte!“ – Ono nic. – Pak hlasitěji – a&nbsp;ještě hlasitěji, že&nbsp;to&nbsp;daleko zaznělo: „Čerte, čerte!“ – Mezi stádem pozdvihla hlavu černá jalovička, a&nbsp;když hlas ještě jednou zazněl, oddělila se&nbsp;od&nbsp;stáda a&nbsp;běžela vesele k&nbsp;lesu. Tu&nbsp;ale vyskočil Lišaj a&nbsp;chtěl ji&nbsp;vrátit dle své povinnosti. Černá se&nbsp;zarazila, Bára se&nbsp;ale pustila do&nbsp;smíchu: „Nech ji, Lišaji, nech, ona je&nbsp;poslušná, myslela, že&nbsp;volám ji.“ Vyskočila, pohladila Čerta po&nbsp;krku a&nbsp;od&nbsp;té&nbsp;doby na&nbsp;báchorky o&nbsp;čertu nevěřila.</span></p>
        <p class="chunk" data-nb-ref-number="11" id="chunk11" data-nb-words="61" data-nb-chars="338"><span class="idea" data-nb-ref-number="11" id="idea11" data-nb-words="61" data-nb-chars="338">U&nbsp;lesa, několik set kroků za&nbsp;řekou, byl hřbitov. Po&nbsp;klekání neradi chodili lidé tou stranou a&nbsp;mnoho bájí bylo o&nbsp;umrlcích, kteří tam v&nbsp;půlnoční dobu rejdy tropí. Ale Barča i&nbsp;noční dobou tam tudy šla, a&nbsp;nikdy aby se&nbsp;jí&nbsp;cos strašného bylo přihodilo. Nevěřila tedy, že&nbsp;by&nbsp;zemřelí vstávali, lidi strašit chodili a&nbsp;na&nbsp;svých hrobech se&nbsp;veselili.</span></p>
        <p class="chunk" data-nb-ref-number="12" id="chunk12" data-nb-words="79" data-nb-chars="421"><span class="idea" data-nb-ref-number="12" id="idea12" data-nb-words="79" data-nb-chars="421">Když šla chasa do&nbsp;lesa na&nbsp;jahody nebo na&nbsp;borůvky a&nbsp;zahlédli kdesi hada, tu&nbsp;se&nbsp;dali na&nbsp;útěk, dokonce jestli had hlavu pozdvihl a&nbsp;žihadlo jim ukázal, tu&nbsp;běželi všichni k&nbsp;vodě, aby tam dříve byli než had a&nbsp;on&nbsp;žádné moci k&nbsp;nim neměl. Barča nikdy neutekla, ona se&nbsp;nebála zlého býka, neřku-li hada nebo štíra. Jestli jí&nbsp;ležel v&nbsp;cestě, odehnala ho, nedal-li se&nbsp;ale odehnat a&nbsp;bránil se, zabila ho. Když jí&nbsp;nepřekážel, nechala ho.</span></p>
        <p class="chunk" data-nb-ref-number="13" id="chunk13" data-nb-words="76" data-nb-chars="445"><span class="idea" data-nb-ref-number="13" id="idea13" data-nb-words="76" data-nb-chars="445">Zkrátka, Bára neznala strach a&nbsp;bázeň. Ani když hrom bil a&nbsp;bouře nad údolím svůj vztek vylévala, Bára se&nbsp;nechvěla. Ba&nbsp;naopak, když vesničané okna i&nbsp;dveře zavírali, hromničné svíce rozsvěceli, strachem třesoucí se&nbsp;modlili, aby se&nbsp;na&nbsp;ně&nbsp;Pánbůh nehněval, tu&nbsp;Bára nejraději stála na&nbsp;záspí, aby se&nbsp;mohla lépe dívat na&nbsp;obzor, před okem rozprostřený. Jakub jí&nbsp;mnohdy říkal: „Já nevím, děvče, jakou to&nbsp;máš radost, dívat se&nbsp;do&nbsp;nebe, když se&nbsp;Pánbůh hněvá.“</span></p>
        <p class="chunk" data-nb-ref-number="14" id="chunk14" data-nb-words="20" data-nb-chars="125"><span class="idea" data-nb-ref-number="14" id="idea14" data-nb-words="20" data-nb-chars="125">„Právě takovou, jakou mám, když se&nbsp;směje,“ odpověděla. „Podívejte se, táto, ten oheň, jaká to&nbsp;krása v&nbsp;těch černých mračnech!“</span></p>
        <p class="chunk" data-nb-ref-number="15" id="chunk15" data-nb-words="19" data-nb-chars="116"><span class="idea" data-nb-ref-number="15" id="idea15" data-nb-words="19" data-nb-chars="116">„Neukazuj!“ okřikoval ji&nbsp;Jakub, „ať ti&nbsp;boží posel prst neurazí. Kdo se&nbsp;nebojí bouřky, nebojí se&nbsp;Pánaboha, nevíš to?“</span></p>
        <p class="chunk" data-nb-ref-number="16" id="chunk16" data-nb-words="53" data-nb-chars="283"><span class="idea" data-nb-ref-number="16" id="idea16" data-nb-words="53" data-nb-chars="283">„Elška z&nbsp;fary mi&nbsp;četla jednou knížku, tam stálo, že&nbsp;se&nbsp;nemáme bouřky bát co&nbsp;hněvu božího, že&nbsp;máme v&nbsp;ní&nbsp;obdivovat mocnost božskou. Pan farář vždy káže, že&nbsp;je&nbsp;Bůh nanejvýš dobrotivý, kterak by&nbsp;to&nbsp;bylo, aby se&nbsp;na&nbsp;nás tak často hněval. Já&nbsp;Pánaboha miluju, a&nbsp;proto se&nbsp;nebojím jeho posla.“</span></p>
        <p class="chunk" data-nb-ref-number="17" id="chunk17" data-nb-words="38" data-nb-chars="224"><span class="idea" data-nb-ref-number="17" id="idea17" data-nb-words="38" data-nb-chars="224">Jakub nerad nadělal mnoho řečí, a&nbsp;nechal Báru být. – Sousedé ale, když viděli dívčinu neohroženost, a&nbsp;že&nbsp;se&nbsp;jí&nbsp;nikdy nic zlého nepřihodí, tím více byli utvrzeni ve&nbsp;svém mínění, že&nbsp;je&nbsp;dítě chráněné nějakou nadpřirozenou mocí.</span></p>
        <p class="chunk" data-nb-ref-number="18" id="chunk18" data-nb-words="110" data-nb-chars="625"><span class="idea" data-nb-ref-number="18" id="idea18" data-nb-words="110" data-nb-chars="625">Mimo otce milovali ji&nbsp;jedině Elška a&nbsp;Josífek, její vrstevníci. Josífek byl syn kostelníka, Elška byla neteř pana faráře. Josífek byl chlapec malého vzrůstu, bledý ve&nbsp;tváři, rusovlasý, dobrosrdečný, ale velice bojácný. Bára byla o&nbsp;hlavu větší než on&nbsp;a&nbsp;při pranicích schoval se&nbsp;Josífek vždy za&nbsp;její sukně. Bára pak se&nbsp;ho&nbsp;statně ujala proti chlapcům, s&nbsp;nimiž by&nbsp;byl nic nesvedl. Za&nbsp;to&nbsp;ji&nbsp;Josífek velice miloval, nosíval jí&nbsp;křížaly a&nbsp;každou sobotu bílý oplatek. Jednou v&nbsp;neděli, když byla Bára ještě menší, přivedl si&nbsp;ji&nbsp;domů, chtěl jí&nbsp;ukázat svůj oltářík a&nbsp;jak umí hrát pana pátera. Vedli se&nbsp;pěkně za&nbsp;ruce a&nbsp;Lišaj cáral za&nbsp;nimi.</span></p>
        <p class="chunk" data-nb-ref-number="19" id="chunk19" data-nb-words="65" data-nb-chars="400"><span class="idea" data-nb-ref-number="19" id="idea19" data-nb-words="65" data-nb-chars="400">U&nbsp;všech selských statků byly dveře zavřené na&nbsp;petlice, v&nbsp;noci na&nbsp;závorky. Na&nbsp;faře byly dubové dveře pobité železem vždy zamčené, a&nbsp;kdo šel do&nbsp;fary, musel zazvonit. U&nbsp;kostelníka měli také u&nbsp;dveří zvoneček jako na&nbsp;faře a&nbsp;vesničtí hoši začasté, když šli okolo, pootevřeli dveře, aby slyšeli zvonek zazvonit – a&nbsp;kostelníkovou rozzlobit. Když jim hodně vyhubovala, pokřikovali na&nbsp;ni: „Jedubabo! Jedubabo!“</span></p>
        <p class="chunk" data-nb-ref-number="20" id="chunk20" data-nb-words="144" data-nb-chars="835"><span class="idea" data-nb-ref-number="20" id="idea20" data-nb-words="144" data-nb-chars="835">Když Bára s&nbsp;Josífkem do&nbsp;dveří vešli a&nbsp;zvoneček zazněl, vyběhla kostelníková do&nbsp;síně. Konec dlouhého nosu měla skřípnutý v&nbsp;brejlích a&nbsp;vykřikla huhňavým hlasem: „Co si&nbsp;to&nbsp;tu&nbsp;vedeš?“ Josífek zůstal, jako když ho&nbsp;opaří, sklopil oči a&nbsp;mlčel. Bára také oči sklopila a&nbsp;mlčela. Za&nbsp;kostelníkovou ale vyběhl i&nbsp;kocourek, a&nbsp;když viděl Lišaje, začal ježit hřbet, prskat, očima svítit, Lišaj začal vrčet, pak zaštěkl a&nbsp;po&nbsp;kocourkovi se&nbsp;rozběhl. Ten skočil pod almárku, a&nbsp;když i&nbsp;tam se&nbsp;Lišaj po&nbsp;něm hnal, vyskočil na&nbsp;polici mezi hrnce. Tam si&nbsp;byl jistý, ale zlostí se&nbsp;mu&nbsp;každý chlup ježil. Lišaj nemotorně vyskakoval na&nbsp;polici a&nbsp;štěkal, až&nbsp;uši zaléhaly. Kostelník vyběhl ven, když slyšel ten rámus, nepřátele na&nbsp;sebe dorážející a&nbsp;rozhněvanou ženu, rozhněval se&nbsp;též. Otevřel dveře a&nbsp;křikl na&nbsp;děti: „Hned se&nbsp;mi&nbsp;s&nbsp;tou mrchou šikujte, odkud jste přišli!“</span></p>
        <p class="chunk" data-nb-ref-number="21" id="chunk21" data-nb-words="179" data-nb-chars="1039"><span class="idea" data-nb-ref-number="21" id="idea21" data-nb-words="179" data-nb-chars="1039">Bára nedala si&nbsp;dvakrát kázat, zavolala na&nbsp;Lišaje, kterého ještě kostelník rákoskou notně švihl, a&nbsp;utíkala, jako by&nbsp;za&nbsp;ní&nbsp;hořelo. Josífek ji&nbsp;volal zpátky, ale ona zavrtěla hlavou a&nbsp;pravila: „A kdybys mi&nbsp;jalovici dával, k&nbsp;vám více nepůjdu.“ A&nbsp;také nešla, ač&nbsp;se&nbsp;jí&nbsp;dost Josífek naprosil a&nbsp;sliboval, že&nbsp;ji&nbsp;bude matka ráda vidět, dokonce když nechá psa doma. Nešla a&nbsp;ne&nbsp;– od&nbsp;té&nbsp;doby ztratila také před kostelníkovou všecku uctivost a&nbsp;lásku, jen Josífka neopustila. Ona myslívala, že&nbsp;se&nbsp;kostelník rovná panu páteru. Měla před ním velikou vážnost, vždyť chodíval oblečený jako pan páter, v&nbsp;kostele měl všecko pod sebou, když dal některému chlapci neposedovi v&nbsp;kostele pohlavek, nesměl ani hlesnout, a&nbsp;sousedé, když chtěli cosi u&nbsp;pana faráře, vždy se&nbsp;stavili dříve na&nbsp;poradu u&nbsp;kmotra kostelníka. „Musí být ten pan kostelník už&nbsp;přece něco váženého,“ myslilo si&nbsp;vždy děvče, ale od&nbsp;té&nbsp;doby, co&nbsp;jí&nbsp;tak nehezky dveře ukázal a&nbsp;Lišaje švihl, že&nbsp;s&nbsp;kňučením kus cesty po&nbsp;třech skákal, od&nbsp;té&nbsp;doby si&nbsp;myslívala, kdykoli ho&nbsp;viděla: „Nejsi, pane, nic hodného.“</span></p>
        <p class="chunk" data-nb-ref-number="22" id="chunk22" data-nb-words="290" data-nb-chars="1662"><span class="idea" data-nb-ref-number="22" id="idea22" data-nb-words="290" data-nb-chars="1662">Jak to&nbsp;bylo zcela jinačí, když si&nbsp;vzala Elška Báru s&nbsp;sebou na&nbsp;faru, a&nbsp;to&nbsp;bývalo ve&nbsp;čtvrtek a&nbsp;v&nbsp;neděli. Jak zvoneček zazněl, děvečka otevřela, pustila děvčata, třebas i&nbsp;Lišaje, domácí pes se&nbsp;s&nbsp;ním dobře znal. Potichounku šla děvčata do&nbsp;čeledníku a&nbsp;vlezla na&nbsp;pec, kde měla Elška svoje hračky a&nbsp;panny. Pan farář, starý pán, sedával na&nbsp;lavici za&nbsp;stolem, měl před sebou ležet pikslu, modrý kapesní šátek, hlavu měl opřenou o&nbsp;zeď a&nbsp;vždy dřímal. Jen jednou byl vzhůru a&nbsp;tu&nbsp;mu&nbsp;běžela Bára políbit ruku. On&nbsp;ji&nbsp;pohladil po&nbsp;hlavě: „No, jsi hodná, jděte si&nbsp;hrát, jděte, děvčátka!“ Také panna Pepinka, sestra pana faráře, byla hodná. Ona velkých řečí s&nbsp;Bárou nenadělala, ačkoli se&nbsp;sousedkami ráda mnoho mluvila, ale vždy jí&nbsp;dala veliký kus chleba s&nbsp;medem nebo buchtu k&nbsp;svačině, větší než Elšce. Panna Pepinka byla nízká osobička, ujímaly se&nbsp;na&nbsp;ní&nbsp;dary boží, byla tlustá, červená, na&nbsp;bradě měla bradavici a&nbsp;trochu plačtivé oči, ale za&nbsp;mladých let – jak sama říkala – bývala prý hezká, což vždy kostelník dosvědčoval. Nosila dlouhé panské šaty s&nbsp;krátkým živůtkem<a href="../Text/diva_bara_008.html#_ftn6">[6]</a>, zástěru na&nbsp;celé kolo, s&nbsp;velikými kapsami, po&nbsp;boku náruč klíčů. Šedivé vlasy měla vždy pěkně uhlazené a&nbsp;na&nbsp;hlavě ve&nbsp;všední den hnědý šátek s&nbsp;žlutým okolkem<a href="../Text/diva_bara_008.html#_ftn7">[7]</a>, v&nbsp;neděli žlutý šátek s&nbsp;hnědým okolkem. Panna Pepinka obyčejně pracovala po&nbsp;domě nebo na&nbsp;poli, předla nebo s&nbsp;brejlemi na&nbsp;nose záplatovala, v&nbsp;neděli po&nbsp;obědě si&nbsp;také vždy trochu zdřímla a&nbsp;po&nbsp;nešporu<a href="../Text/diva_bara_008.html#_ftn8">[8]</a> hrávala s&nbsp;panem bratrem a&nbsp;kostelníkem mariáš. Ona ale málokdy říkala „pane bratře“, obyčejně „velebný pane“. Panna Pepinka byla hlavou domu, co&nbsp;ona chtěla, to&nbsp;se&nbsp;dělo, co&nbsp;řekla, měl každý v&nbsp;domě za&nbsp;neomylnou pravdu, komu ona přála, tomu přáli všichni.</span></p>
        <p class="chunk" data-nb-ref-number="23" id="chunk23" data-nb-words="64" data-nb-chars="365"><span class="idea" data-nb-ref-number="23" id="idea23" data-nb-words="64" data-nb-chars="365">Elška byla mazánek panny Pepinky i&nbsp;velebného pána, a&nbsp;co&nbsp;Elška chtěla, to&nbsp;chtěla i&nbsp;panna Pepinka, koho Elška si&nbsp;zamilovala, toho i&nbsp;Pepinka ráda měla. Proto se&nbsp;nikdo na&nbsp;Báru na&nbsp;faře křivě nepodíval, proto byl i&nbsp;Lišaj trpěn, ba&nbsp;kostelník, ač&nbsp;nemohl psy jinak vystát, Lišaje pro dobrou vůli chtěl mnohdy pohladit, ale Lišaj nemohl kostelníka vystát a&nbsp;vždy na&nbsp;něj vrčel.</span></p>
        <p class="chunk" data-nb-ref-number="24" id="chunk24" data-nb-words="89" data-nb-chars="518"><span class="idea" data-nb-ref-number="24" id="idea24" data-nb-words="89" data-nb-chars="518">Bára byla šťastná, když mohla být na&nbsp;faře. V&nbsp;pokojích se&nbsp;vše jen lesklo, bylo tam do&nbsp;stropu nastlaných postelí, krásných obrázků, vykládaných truhel, v&nbsp;zahradě plno květin, zeleniny a&nbsp;dobrého ovoce. Na&nbsp;dvoře drůbeže, jaké by&nbsp;si&nbsp;kdo přál, a&nbsp;v&nbsp;chlívě dobytek, že&nbsp;se&nbsp;bylo radost podívat. Pastýř Jakub měl z&nbsp;farského dobytka největší potěšení. A&nbsp;v&nbsp;čeledníku na&nbsp;peci, co&nbsp;tam bylo pěkných hraček. Elška nikdy neplácala koláče z&nbsp;hlíny, nesypala cihlou a&nbsp;vápnem, měla vždy dobrých věcí na&nbsp;vaření, a&nbsp;co&nbsp;se&nbsp;ustrojilo, snědlo se.</span></p>
        <p class="chunk" data-nb-ref-number="25" id="chunk25" data-nb-words="122" data-nb-chars="642"><span class="idea" data-nb-ref-number="25" id="idea25" data-nb-words="122" data-nb-chars="642">Jak neměla být Bára v&nbsp;takovém domě ráda, ale jí&nbsp;byla nade všecko milá Elška, ba&nbsp;mnohdy se&nbsp;jí&nbsp;zdálo, že&nbsp;ji&nbsp;má&nbsp;radši než tátu, kdyby Elška třebas v&nbsp;pazderně bydlela, ráda by&nbsp;u&nbsp;ní&nbsp;Bára bývala. Elška se&nbsp;ani jedinkrát Báře nevysmála, měla-li co&nbsp;dobrého, rozdělila se&nbsp;s&nbsp;ní&nbsp;a&nbsp;často vzala Báru okolo krku a&nbsp;říkala: „Báro, já&nbsp;tě&nbsp;mám tuze ráda.“ „Ona mne má&nbsp;tuze ráda, a&nbsp;ti&nbsp;druzí se&nbsp;mně posmívají, a&nbsp;je&nbsp;přece tak krásná, je&nbsp;farářovic, všichni lidé říkají jí&nbsp;vy, i&nbsp;pan kantor i&nbsp;kostelník,“ opakovávala si&nbsp;Bára a&nbsp;v&nbsp;duchu vždy Elšku za&nbsp;její laskavost objímala a&nbsp;líbala, ale ve&nbsp;skutečnosti se&nbsp;ostýchala, ačkoliv by&nbsp;byla ráda svůj vroucí cit najevo jí&nbsp;dala.</span></p>
        <p class="chunk" data-nb-ref-number="26" id="chunk26" data-nb-words="91" data-nb-chars="535"><span class="idea" data-nb-ref-number="26" id="idea26" data-nb-words="91" data-nb-chars="535">Když se&nbsp;po&nbsp;louce honily a&nbsp;Elšce se&nbsp;rozpletl vrkoč, tu&nbsp;prosívala Bára: „Nechte, Elško, abych vás zapletla, vy&nbsp;máte hebounké vlásky jako len, já&nbsp;vás tak ráda zaplítám.“ Když to&nbsp;děvče rádo dovolilo, s&nbsp;libostí se&nbsp;probírala v&nbsp;hebkých vlasech, obdivovala jejich krásu, a&nbsp;když pak byla s&nbsp;pletením hotova, přehrnula svůj hrubý vrkoč kupředu, přirovnala k&nbsp;Eliščinu a&nbsp;ukazovala: „To je&nbsp;rozdíl.“ – Ano, Eliščiny vlasy podobaly se&nbsp;vedle Bářiných zlatu vedle kaleného ocele. A&nbsp;přece nebyla Eliška s&nbsp;nimi spokojena a&nbsp;přála si&nbsp;mít tak černé jak Bára.</span></p>
        <p class="chunk" data-nb-ref-number="27" id="chunk27" data-nb-words="99" data-nb-chars="561"><span class="idea" data-nb-ref-number="27" id="idea27" data-nb-words="99" data-nb-chars="561">Když někdy přiběhla Elška k&nbsp;Báře a&nbsp;byly jisty, že&nbsp;je&nbsp;nikdo nevidí, šly se&nbsp;koupat. Elška byla ale bojácná, a&nbsp;jakkoli Bára ujišťovala, že&nbsp;se&nbsp;jí&nbsp;nic nestane, že&nbsp;ji&nbsp;bude držet a&nbsp;naučí plavat, přece nešla do&nbsp;hlubší vody, než co&nbsp;po&nbsp;kolena dosahovala. Po&nbsp;koupání utírala jí&nbsp;Bára ráda nohy svojí hrubou zástěrou, sevřela pak malé bílé nožky do&nbsp;silných pěstí, políbila je&nbsp;a&nbsp;se&nbsp;smíchem říkala: „Bože, jsou to&nbsp;nožky, měkounké, maličké! Kam by&nbsp;se&nbsp;to&nbsp;dělo, kdyby to&nbsp;mělo boso chodit. – Hle!“ Přirovnávala svoji opálenou, rozedranou nohu, plnou mozolů, k&nbsp;Eliščině bílé nožce.</span></p>
        <p class="chunk" data-nb-ref-number="28" id="chunk28" data-nb-words="16" data-nb-chars="84"><span class="idea" data-nb-ref-number="28" id="idea28" data-nb-words="16" data-nb-chars="84">„A nebolí tě&nbsp;to?“ ptala se&nbsp;Eliška. Sahala na&nbsp;tvrdou kůži zpod nohy s&nbsp;outrpným citem.</span></p>
        <p class="chunk" data-nb-ref-number="29" id="chunk29" data-nb-words="26" data-nb-chars="150"><span class="idea" data-nb-ref-number="29" id="idea29" data-nb-words="26" data-nb-chars="150">„Dokud nebyla kůže jako podešev, nohy mne bolívaly, ale teď ani oheň pod nohou necítím,“ skoro s&nbsp;hrdostí odpověděla Bára a&nbsp;Eliška se&nbsp;jí&nbsp;velice divila.</span></p>
        <p class="chunk" data-nb-ref-number="30" id="chunk30" data-nb-words="48" data-nb-chars="268"><span class="idea" data-nb-ref-number="30" id="idea30" data-nb-words="48" data-nb-chars="268">Tak se&nbsp;ta&nbsp;děvčata mile těšila; často se&nbsp;Josífek k&nbsp;nim přidružil, když strojily hody, musíval přinášet, co&nbsp;bylo potřeba, strouhat a&nbsp;krájet, když hrály na&nbsp;vlka, musel být ovcí, při výměnách hrnce vozit. Ale on&nbsp;si&nbsp;ze&nbsp;všeho nic nedělal, a&nbsp;přece jen nejraději u&nbsp;děvčat byl.</span></p>
        <p class="chunk" data-nb-ref-number="31" id="chunk31" data-nb-words="53" data-nb-chars="314"><span class="idea" data-nb-ref-number="31" id="idea31" data-nb-words="53" data-nb-chars="314">Přešel dětem dvanáctý rok a&nbsp;byl učiněn konec jejich dětinským radostem. Josífka dal kostelník do&nbsp;města na&nbsp;studie, chtěl mít z&nbsp;něho pana pátera. Elšku dala panna Pepinka do&nbsp;Prahy k&nbsp;bohaté, bezdětné tetě, aby se&nbsp;naučila způsobům a&nbsp;teta aby nezapomněla na&nbsp;své venkovské přátele. Bára zůstala s&nbsp;tatíkem a&nbsp;Lišajem sama.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./diva_bara_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>